# Návod na slepení autíčka
## Příprava
Na slepení autíčka budeme potřebovat:
* 2 bočnice
* 9 menších kousků dřeva
* 4 kolečka
* 4 hřebíčky

Dále si připravíme lepidlo a smirkový papír. Celý proces provádíme na podložce, aby nedošlo k poškození stolu.

## Lepení základních dílků
### Zadní část
Nejdříve si slepíme zadní část autíčka. Ta bude mít finální tvar písmene Z. 
1. Slepíme k sobě dvě malá dřívka tak, aby výsledek měl tvar písmene L. Dřívka MUSÍ svírat pravý úhel!

![Lko](img/auto-bastlfest/02-Lka.jpg)

2. Necháme lepidlo zaschnout
3. Na dřívko, které je na delší straně L-tvaru přilepíme ještě jedno, vznikne tedy tvar podobný písmenu Z

![Ztko](img/auto-bastlfest/03-Ztko.jpg)

### Přední část
Na slepení přední části autíčka budeme potřebovat 4 malá dřívka.

1. Vezmeme si dvě bočnice, které si dáme rovnoběžně vedle sebe. Mezi ně vložíme dvě dřívka, která slepíme úzkými stranami k sobě. Bočnice k dřívkům přitlačíme, aby se srovnala.

![LongL1](img/auto-bastlfest/04-longL1.jpg)

2. Na tento útvar přilepíme ještě jedno dřívko, které bude k těmto dvěma kolmé. 

![LongL2](img/auto-bastlfest/05-longL2.jpg)

3. Aby byl tento tvar pevný, je třeba ze strany, kde je vertikálně umístěné dřívko přiložit ještě dřívko jiné (nelepit), které použijeme ke stlačení útvaru k sobě.

![LongL3](img/auto-bastlfest/06-longL3.jpg)

4. Nakonec bočnice odděláme, aby se neslepily a útvar po podložce opatrně posuneme, aby se nám k ní nepřilepil. Lepidlo necháme zaschnout.


Máme tedy slepeny tyto dva dílky:

![Lko a Ztko](img/auto-bastlfest/07-Lko-a-Ztko.jpg)

### Sedačka pro řidiče
Nyní se vrhneme na slepení sedačky. K tomu budeme potřebovat dvě dřívka.

1. Jedno z dřívek je třeba zkosit. To provedeme zbroušením jedné jeho delší hrany smirkovým papírem.

![Zkosení](img/auto-bastlfest/08-zkoseni.jpg)

2. Tento zbroušený dílek přilepíme zkosenou hranou na delší stranu dřívka druhého, viz obrázek:

![Sedačka1](img/auto-bastlfest/09-sedacka1.jpg)

Výsledný tvar vypadá shora takto:

![Sedačka2](img/auto-bastlfest/10-sedacka2.jpg)

### Přilepení čelního skla
1. Vyrobíme si ještě jeden zkosený kousek dřevíčka.
2. Ten následně přilepíme k přední části autíčka, viz obrázek:

![Čelní sklo](img/auto-bastlfest/11-longL-sklo.jpg)

Poznámka: Čelní sklo je možné vlepit i po slepení celého autíčka, záleží na každém, jak su mu to bude dělat lépe.

## Slepení autíčka
1. Na stůl si položíme jednu z bočnic tak, že bude směřovat logem směrem do stolu a dírky na kolečka budou směřovat DOLŮ.
2. Dílky auta si k ní naskládáme tak, jak budou následně vlepeny do autíčka:

![Rozložení](img/auto-bastlfest/12-layout.jpg)

3. Začneme dílky lepit na bočnici v pořadí: přední část; zadní část; sedačka, popřípadě nakonec i čelní sklo, pokud jej ještě nemáme přilepené.

![Sestavení1](img/auto-bastlfest/13-assembly1.jpg)

![Sestavení2](img/auto-bastlfest/14-assembly2.jpg)

![Sestavení3](img/auto-bastlfest/15-assembly3.jpg)

4. Nakonec nahoru přilepíme druhou bočnici tak, že logo bude směřovat k nám a dírky na kolečna opět DOLŮ.

![Sestavení4](img/auto-bastlfest/16-assembly4.jpg)

5. Celé autíčko zafixujeme pomocí svěrek, dokud nám lepidlo nezaschne.

![Sestavení5](img/auto-bastlfest/17-assemblyFinal.jpg)

## Přidání koleček
Jakmile nám zaschnulo lepidlo, jsme připraveni přidat k autíčku kolečka. 
1. Nejdříve z dírek odstraníme hřebíčkem zbytek dřeva, jak u koleček, tak i u "karoserie" auta.

![Kolečka 1](img/auto-bastlfest/18-kolecka1.jpg)
![Kolečka 4](img/auto-bastlfest/21-kolecka4.jpg)

2. Hřebíček zatlačíme do dírky kolečka.

![Kolečka 2](img/auto-bastlfest/19-kolecka2.jpg)
![Kolečka 3](img/auto-bastlfest/20-kolecka3.jpg)

3. Nakonec zatlačíme hřebíček, na kterém je kolečko do dírky v bočnici na autíčku.

![Kolečka 5](img/auto-bastlfest/22-kolecka5.jpg)

# Finální výrobek

![Final](img/auto-bastlfest/23-final.jpg)
